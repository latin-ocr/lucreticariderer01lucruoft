208 V

ex infinito iam tempore percita plagis
ponderibusque suis consuerunt concita ferri
omnimodisque coire atque omnia pertemptare, 190
quaecumque inter se possent congressa creare,
ut non sit mirum si in talis disposituras
deciderunt quoque et in talis venere meatus,
qualibus haee rerum geritur nunc summa novando.
Quod si iam rerum ignorem primordia quae sint, 195
hoe tamen ex ipsis caeli rationibus ausim
confirmare aliisque ex rebus reddere multis,
nequaquam nobis divinitus esse paratam
naturam rerum; tanta stat praedita culpa.
principio quantum caeli tegit impetus ingens, 200
inde avidei partem montes silvaeque ferarum
possedere, tenent rupes vastaeque paludes
et mare quod late terrarum distinet oras.
inde duas porro prope partis fervidus ardor
adsiduusque geli casus mortalibus aufert. 205
quod superest arvi, tamen id natura sua vi
sentibus obducat, ni vis humana resistat
vitai eausa valido consueta bidenti
ingemere et terram pressis proscindere aratris.
si non fecundas vertentes vomere glebas 210
terraique solum subigentes cimus ad ortus,
sponte sua nequeant liquidas existere in auras,
et tamen interdum magno quaesita labore
cum iam per terras frondent atque omnia florent,
aut nimiis torret fervoribus aetherius sol 215
aut subiti peremunt imbris gelidaeque pruinae,
flabraque ventorum violento turbine vexant.
praeterea genus horriferum natura ferarum
humanae genti infestum terraque marique
our alit atque auget? eur anni tempora morbos 220
adportant? quare mors inmatura vagatur?

Pont. Mar. for se. 186 specimen Pius in notes for speciem. 187 multa
modis Lamb. ed. 1 and 2 rightly for multimodi33 but ed. 3 again multimodis: see
422. 191 possent for possint Lach. rightly, as 426. 193 matus Flor. 31
Mar. for maestus. 195 si added by Mar. Ald. 1 Junt. 201 avidei partem
Ed. for avidam partem. avide Bern. aliquam Laeh. ‘Mar-ull. aliam pessime'


42 Ι

quem neque fama deum nec fulmina nec minitanti
murmure compressit caelum, sed eo magis acrem
inritat animi virtutem, effringere ut arta 70
naturae primus portarum claustra cupiret.
ergo vivida vis animi pervicit, et extra
processit longe flammantia moenia mundi
atque omne immensum peragravit mente animoque,
unde refert nobis victor quid possit oriri, 75
quid nequeat, finita potestas denique cuique
quanam sit ratione atque alte terminus haerens.
quare religio pedibus subiecta vicissim
opteritur, nos exaequat victoria caelo.
Illud in his rebus vereor, ne forte rearis 80
inpia te rationis inire elementa viamque
indugredi sceleris. quod contra saepius illa
religio peperit scelerosa atque impia facta.
Aulide quo pacto Triviai virginis aram
Iphianassai turparunt sanguine foede 85
ductores Danaum delecti, prima virorum.
cui simul infula virgineos circumdata comptus
ex utraque pari malarum parte profusast‚
et maestum simul ante aras adstare parentem
sensit et hunc propter ferrum celare ministros 90
aspectuque suo lacrimas effundere civis,
muta metu terram genibus summissa petebat.
nec miserae prodesse in tali tempore quibat
quod patrio princeps donarat nomine regem3
nam sublata virum manibus tremibundaque ad aras 95
deductast, non ut sollemni more sacrorum
perfecto posset claro comitari Hymenaeo,
sed casta inceste nubendi tempore in ipso
hostia concideret mactatu maesta parentis,

yentia for rellatum. 68 fama. fana Bentl. and. Lach. who says ‘fama non
omnis necessario magma est’: fana may be right: see v 753 but fama deum
seems to me more emphatic and the deum to be equivalent to an epithet.

70 effrinyere Priscian and also I find Flor. 29 Vat. 1136 Othob. Mon. p. m. for

confrinyere‚ rightly no doubt. virtutem animi confringere Nicc. 71 cupiret
Prisc. A corr. for cuperet. 74 omne A corr. Flor. 28 and 32 for omnem.
77 quanam A corr. for quantum. 83 atque. ac B and Gott. 84 Triviai

Prisc. for Triviat. 85 Iphianassai A corr. Avanc. for Iphianassa. Iphianasseo


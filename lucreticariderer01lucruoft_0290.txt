2 74 VI

fumida cum caeli scintillare omnia templa
cernentes pavida complebant pectora cura, · 645
quid moliretur rerum natura novarum.
Hisce tibi in rebus latest alteque videndum
et longe cunctas in partis dispiciendum,
ut reminiscaris summam rerum esse profundam

et videas caelum summai totius unum 650
quam sit parvula pars et quam multesima constet,

nec tota pars, homo terrai quota totius unus.

quod bene propositum si plane contueare

ac videas plane, mirari multa relinquas.

numquis enim nostrum miratur siquis in artus 655
accepit calido febrim fervore coortam

aut alium quemvis morbi per membra dolorem?
opturgescit enim subito pes, arripit acer

saepe dolor denteS, oculos invadit in ipsos,

existit sacer ignis et urit corpore serpens 660
quamcumque arripuit partim, repitque per artus,

nimirum quia sunt multarum semina rerum,

et satis haec tellus nobis caelumque mali fert,

unde queat vis immensi procrescere morbi.

sic igitur toti caelo terraeque putandumst 665
ex infinito satis omnia suppeditare,

unde repente queat tellus concussa moveri

perque mare ac terras rapidus percurrere turbo,

ignis abundare Aetnaeus, flammescere caelum;

id quoque enim fit et ardescunt caelestia templa, 670
et tempestates pluviae graviore coortu

sunt, ubi forte ita se tetulerunt semina aquarum.

‘at nimis est ingens incendi turbidus ardor.’

scilicet et fluvius quivis est maximus ei

qui non ante aliquem maiorem vidit, et ingens 675
arbor homoque videtur, et omnia de genere omni

ms. notes for Flammae. 648 dispiciendum Nice. for despiciendum. 652
corrupted by Mar. Junt. Lamb. etc. 653 propositum B corr. Ver. Ven. Mar.
for propositus. propositum est Flor. 31 Camb. plane B corr. Flor. 31 Camb. Mon.
for plani. 663 nobis Mar. Junt. Lamb. etc. for morbi which has come from
664. orbi Lach. 674 quivis est Bentl. for qui visus. quivis ut Heius. in ms.
notes, and Is. Voss. in ms. notes. qui non est Lamb. est is added after ei by Flor.

 


111 151

nam si in morte malumst malis morsuque ferarum
tractari, non invenio qui non sit acerbum

ignibus inpositum calidis torrescere flammis 890
aut in melle situm suffocari atque rigere

frigore, cum summo gelidi cubat aequore saxi,

urgerive superne obtritum pondere terrae.

‘Iam iam non domus accipiet te laeta, neque uxor
optima nec dulces occurrent oscula nati 895
praeripere et tacita pectus dulcedine tangent.
non poteris factis florentibus esse, tuisque
praesidium. misero misere' aiunt ‘omnia ademit
una dies infesta tibi tot praemia vitae.²
illud in his rebus non addunt ‘nec tibi earum 900
iam desiderium rerum super insidet una.'
quod bene si videant animo dictisque sequantur,
dissoluant animi magno se angore metuque. .

‘tu quidem ut es leto sopitus, sic eris aevi

quod superest cunctis privatu' doloribus aegris: 905
at nos horrifico cinefactum te prope busto

insatiabiliter deflevimus, aeternumque

nulla dies nobis maerorem e pectore demet.'

illud ab hoc igitur quaerendum est, quid sit amari

tanto opere, ad somnum si res redit atque quietem, 910
cur quisquam aeterno possit tabescere luctu.

Hoc etiam faciunt ubi discubuere tenentque
pocula saepe homines et inumbrant ora coronis,
ex animo ut dicant ‘brevis hic est fructus homullis3
iam fuerit neque post umquam revocare licebit! 91¹3
tamquam in morte mali cum primis hoc sit eorum,
quod sitis exurat miseros atque arida torres,
aut aliae cuius desiderium insideat rei.
nec sibi enim quisquam tum se vitamque requirit,

893 obtritum Pont. Mar. Ald. 1 Junt. for obrutum. 894 Iam iam Flor. 31
4 Vat. Lach. Amiam A Nice. Vimiam B. At iam Pont. Mar. ΑΜ. 1 Junt. vulg.
At iam is perhaps right. 897 898 Lamb. has departed widely from the mss.
without any cause, reading tibi fortibus for florentibus, miser o miser for misero
misere. 902 quod Nice. for Quo. 904—908: to these verses Bern. has
*properly attached the mark of apostrophe. 914 fructus Flor. 31 camb. for
fluctus. 917 torres Lach. for torret A, torrat A corr. B Nice. terra Flor. 31
Gamb. Mon. Lamb. 919 requirit Flor. 29 corr. (Politian‘2) Camb. corr.


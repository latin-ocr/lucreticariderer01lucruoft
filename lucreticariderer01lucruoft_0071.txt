l 55

partim concilio quae constant principiorum.-
sed quae sunt rerum primordia, nulla potest vis 485
stinguere3 nam solido vincunt ea corpore demum.
etsi difficile esse videtur credere quicquam
in rebus solido reperiri corpore posse.
transit enim fulmen caeli per saepta domorum,
clamor ut ac voces; ferrum candescit in igni 490
dissiliuntque fero ferventia saxa vapore3
tum labefactatus rigor auri solvitur aestu3
tum glacies aeris flamma devicta liquescit;
permanat calor argentum penetraleque frigus,
quando utrumque manu retinentes pocula rite 495
sensimus infuso lympharum rore superne.
usque adeo in rebus solidi nil esse videtur.
sed quia vera tamen ratio naturaque rerum
cogit, ades, paucis dum versibus expediamus
esse ea quae solido atque aeterno corpore constent, 500
semina quae rerum primordiaque esse docemus,
unde omnis rerum nunc constet summa creata.
Principio quoniam duplex natura duarum
dissimilis rerum longe constare repertast,
corporis atque loci, res in quo quaeque geruntur, 505
esse utramque sibi per se puramque necessest.
nam quacumque vacat spatium, quod inane vocamus,
corpus ea non est; qua porro cumque tenet se
corpus, ea vacuum nequaquam constat inane.
sunt igitur solida ac sine inani corpora prima. 510
praeterea quoniam genitis in rebus inanest,
materiem circum solidam constare necessest,
nec res ulla potest vera ratione probari
corpore inane suo celare atque intus habere,
Si non, quod cohibet, solidum constare relinquas. 515
id porro nil esse potest nisi materiai

constet A Nico. constat B Gott. 484 quae B corr. Camb. corr. for qua. 486
Stirzyuere AB. Strinyere A corr. Nice. and all later mss. and eds. before Lach.: but
Flor. 30 has Stinyuere in marg. 489 fulmen A corr. B corr. Nico. corr. for

flumen. Lach. strangely reads caelum, p. s. domorum Cl. it, as if the air, like a.
stone wall, were a good instance of a very solid thing: all mss. have caeli and ut.
ac Avanc. first for ad. 491 ferventia Mar. Junt. and Lamb. ed. 1 for fer-
venti. 492 tum Brix. Ver. Ven. for cum. 500 constent B corr. for con-


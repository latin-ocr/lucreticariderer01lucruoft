48 I

Nunc age, res quoniam docui non posse creari 265
de nilo neque item genitas ad nil revocari,
nequa forte tamen coeptes diffidere dictis,
quod nequeunt oculis rerum primordia cerni,
accipe praeterea quae corpora tute necessest
confiteare esse in rebus nec posse videri, 270
principio venti vis verberat incita portus
ingentisque ruit navis et nubila differt,
interdum rapido percurrens turbine campos
arboribus magnis sternit montisque supremos
silvifragis vexat flabris: ita perfurit acri 275
cum fremitu saevitque minaci murmure ventus.
sunt igitur venti nimirum corpora caeca
quae mare, quae terraS, quae denique nubila caeli
verrunt ac subito vexantia turbine raptant,
nec ratione fluunt alia stragemque propagant 280
et cum mollis aquae fertur natura repente
flumine abundanti, quam largis imbribus auget
montibus ex altis magnus decursus aquai
fragmina coniciens silvarum arbustaque tota,
nec validi possunt pontes venientis aquai 285
vim subitam tolerare: ita magno turbidus imbri
molibus incurrit validis cum viribus amnis:
dat sonitu magno stragem volvitque sub undis
grandia saxa: ruit qua quicquid fluctibus obstat.
sic igitur debent venti quoque flamina ferri, 290
quae veluti validum cum flumen procubuere
quamlibet in partem, trudunt res ante ruuntque
impetibus crebris, interdum vertice torto
corripiunt rapideque rotanti turbine portant.
quare etiam atque etiam sunt venti corpora caeca, 295

271 portus all Vat. Flor. 29 and 31 Flor. 30 corr. Camb. for cortus. pontum
Mar. Politian in marg. of Flor. 29, Junt. and apparently Nice. cautes Lach. which

is very weak. 274 ‘saevit, Marul! says Gifanius: and so Mar. corrects in
Mon.; but Junt. has rightly sternit. 276 ventus Lach. for pontus. 282
quam Lach. for quem. quod Flor. 30 corr. Pont. Mar. Junt. 286 turbidus

A corr. Nice. for turbibus. 289 quicquid Ed. for quidquid: no further change
is required: see notes 2: ruitque ita quidquid Lach. ruitque aqua q. Ed. formerly.
294 rapide Lach. for rapidi which Wak. absurdly retains. rapidoque .rotantia

Lamb. ed. 1 and 2 rapidoque rotanti ed. 3.


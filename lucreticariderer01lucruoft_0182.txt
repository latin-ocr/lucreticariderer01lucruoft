166 IV

in quo iam genere est solis lux et vapor eius 185
propterea quia sunt e primis facta minutis

quae quasi cuduntur perque aeris intervallum

non dubitant transire sequenti concita plaga.

suppeditatur enim confestim lumine lumen

et quasi protelo stimulatur fulgere fulgur. 190
quapropter simulacra pari ratione necesse est

inmemorabile per spatium transcurrere posse

temporis in puncto, primum quod parvola causa

est procul a tergo quae provehat atque propellat,

quod superest, ubi tam volucri levitate ferantur3 195
deinde quod usque adeo textura praedita rara

mittuntur, facile ut quasvis penetrare queant res

et quasi permanare per aeris intervallum.

praeterea si, quae penitus corpuscula rerum

ex altoque foras mittuntur, solis uti lux 200
ac vapor, haec puncto cernuntur lapsa diei

per totum caeli spatium diffundere sese

perque volare mare ac terras caelumque rigare,

quid quae sunt igitur iam prima fronte parata,

cum iaciuntur et emissum res nulla moratur? 205
quone vides citius debere et longius ire

multiplexque loci spatium transcurrere eodem

tempore quo solis pervolgant lumina caelum?

hoc etiam in primis specimen verum esse videtur

quam celeri motu rerum simulacra ferantur, 210
quod simul ac primum sub diu splendor aquai

ponitur, extemplo caelo stellante serena

sidera respondent in aqua radiantia mundi.

iamne vides igitur quam puncto tempore imago

aetheris ex oris in terrarum accidat oras? 215
quare etiam atque etiam mira fateare necessest ⁴

cited in notes 2. 190 fulqere AB Nicc. Flor. 31 Camb. Mon. 3 Vat. fulgure
2 Vat. Brix. Ven. Mar. eds. before Lach. 195 Lach. places after 205: 1 wrongly
followed him formerly. 199 203 in my small ed. I allowed by accident Lach-
mann's punctuation to stand: of course there should be a comma after si and after
203, the apodosis beginning at Quid quae. 203 caelum. circum Lach.

‘206 Quone. Nonne B corr. Pont. Mar. vulg. 211 diu AB Nico. divo vulg. be-
fore Lach. 213 mundi. mundo Lach. but here, as 1 1060 and rv 418, he seems
not to feel that Lucr. calls the refiected image a mundus ι a quite natural notion.


232 V

tempore quo primum tellus animalia fudit,
nil tamen est signi mixtas potuisse creari
inter se pecudes compactaque membra animantum,
propterea quia quae de terris nunc quoque abundant 920
herbarum genera ac fruges arbustaque laeta
non tamen inter se possunt complexa creari,-
sed res quaeque suo ritu procedit et omnes
foedere naturae certo discrimina servant.
At genus humanum multo fuit illud in arvis 925
durius, ut decuit, tellus quod dura creasset,
et maioribus et solidis magis ossibus intus
fundatum, validis aptum per viscera nervis,
nec facile ex aestu nec frigore quod caperetur
nec novitate cibi nec labi corporis ulla. 930
multaque per caelum solis volventia lustra
volgivago vitam tractabant more ferarum.

nec robustus erat curvi moderator aratri

quisquam, nec scibat ferro molirier arva

nec nova defodere in terram virgulta neque altis 935
arboribus veteres decidere falcibu' ramos.

quod sol atque imbres dederant, quod terra crearat

sponte sua, satis id placabat pectora donum.

glandiferas inter curabant corpora quercus

plerumque3 et quae nunc hiberno tempore cernis 940
arbita puniceo fieri matura colore,

plurima tum tellus etiam maiora ferebat.

multaque praeterea novitas tum florida mundi

pabula dura tulit, miseris mortalibus ampla.

at sedare sitim fluvii fontesque vocabant, 945
ut nunc montibus e magnis decursus aquai

claru' citat late sitientia saecla ferarum.

denique nota vagi silvestria templa tenebant

Sed res quaeque Ed. for Sed si quaeque. Sed sic quodque Mar. (sic Pont.). Res

sic Lamb. Sed vis Lach. 925 At Lach. for Et3 and the change seems
necessary. 934 molirier Brix. Junt. for mollerier. mollirier Pont. Mar. as A
corr. 944 dara Vat. 3276 Nauger. for dira: a certain correction. dia

Avanc. 947 Glaru’ citat late Forbiger for Claricilati a te. Clarior accitat
Flor. 31 2 Vat. Mar. Ald. 1 Junt. Lamb. ed. 1 and 2. claricitat late Lamb. ed. 3
after Sim. Bosius. Clarior invitat Politian in marg. Flor. 29. Clariyitat late
Lach. who sneers at Forbiger: but see notes 2. 948 nota vam· silvestria Lach.


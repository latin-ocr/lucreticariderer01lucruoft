Ι 47

flumina suppeditant? unde aether sidera pascit?

omnia enim debet, mortali corpore quae sunt,

infinita aetas consumpse anteacta diesque.

quod si in eo spatio atque anteacta aetate fuere

e quibus haec rerum consistit summa refecta, 235
inmortali sunt natura praedita certe,

haut igitur possunt ad nilum quaeque reverti.

denique res omnis eadem vis causaque volgo

conficeret, nisi materies aeterna teneret,

inter se nexu minus aut magis indupedita; 240
tactus enim leti satis esset causa profectO,

quippe, ubi nulla forent aeterno corpore, quorum
contextum vis deberet dissolvere quaeque.

at nunc, inter se quia nexus principiorum

dissimiles constant aeternaque materies est, 245
incolumi remanent res corpore, dum satis acris

vis obeat pro textura cuiusque reperta.

haud igitur redit ad nilum res ulla, sed omnes

discidio redeunt in corpora materiai.

postremo pereunt imbres, ubi eos pater aether 2 50
in gremium matris terrai praecipitavit3

at nitidae surgunt fruges ramique virescunt

arboribus, crescunt ipsae fetuque gravantur3

hinc alitur porro nostrum genus atque ferarum,

hinc laetas urbes pueris florere videmus 255
frondiferasque novis avibus canere undique silvas;

hinc fessae pecudes pingui per pabula laeta

corpora deponunt et candens lacteus umor

uberibus manat distentis; hinc nova proles

artubus infirmis teneras lasciva per herbas 260
ludit lacte mero mentes perculsa novellas.

haud igitur penitus pereunt quaecumque videntur,

quando alid ex alio reficit natura nec ullam

rem gigni patitur nisi morte adiuta aliena.

inyemtei Lach. and Ed. in ed. 1. externaque. extentaque Lach. lonye. Zarye
Bern. and Ed. in ed. 1. 240 nexu Mon. Junt. for nemus. Lamb. ed. 1 and 2
nexas (neoeus ed. 1 is a misprint) and indupedita ; ed. 3 nexus...endopedita.

257 pingui Iun. Philargyrius to Virg. geor. 111 124 for pinquis, as Heyne there
notices. 263 alio Nice. for allo. 264 adiuta A corr. Nice. for adlata.


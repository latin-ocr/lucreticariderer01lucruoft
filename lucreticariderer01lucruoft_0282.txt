266 VI

altaque cur plerumque petit loca plurimaque eius
montibus in summis vestigia cernimus ignis?
Quod superest, facilest ex his cognoscere rebus,
presteras Grai quos ab re nominitarunt,
in mare qua missi veniant ratione superne. 425
nam fit ut interdum tamquam demissa columna
in mare de caelo descendat, quam freta circum
fervescunt graviter spirantibus incita flabris,
et quaecumque in eo tum sint deprensa tumultu
navigia in summum veniant vexata periclum. 430
hoc fit ubi interdum non quit vis incita venti
rumpere quam coepit nubem, sed deprimit, ut sit
in mare de caelo tamquam demissa columna,
paulatim, quasi quid pugno bracchique superne
coniectu trudatur et extendatur in undas3 435
quam cum discidit, hinc prorumpitur in mare venti
vis et fervorem mirum concinnat in undis;
versabundus enim turbo descendit et illam
deducit pariter lento cum corpore nubcm;
quam simul ac gravidam detrusit ad aequora ponti, 440
ille in aquam subito totum se inmittit et omne
excitat ingenti sonitu mare fervere cogens.
fit quoque ut involvat venti se nubibus ipse
vertex conradens ex aere semina nubis
et quasi demissum caelo prestera imitetur. 445
hic ubi se in terras demisit dissoluitque,
turbinis inmanem vim provomit atque procellae.
sed quia fit raro omnino montisque necessest
officere in terris, apparet crebrius idem
prospectu maris in magno caeloque patenti. 450
Nubila concrescunt, ubi corpora multa volando

saevi ut Mar. Junt. 421 Loca B corr. Flor. 31 Camb. Mon. Ver. Ven. for ioca.
que eius Lach. for que plus. que huius Lamb. 424 Grai Flor. 31 camb.
Brix. for Grali. Graii B corr. Mar. Graiei Lach.: Lucretius wrote either Graiei
or Grai, not Graii. 426 tamquam Flor. 31 Camb. Ver. Ven. Mar. for tam cum.
428 incita Flor. 31 camb. Mar. etc. for tacita. 430 veniant Lach. for veniunt:
Flor. 31 Mar. Junt. Lamb. vulg. keep veniunt, and 429 read sunt. 440 detrusit
Lamb. first for detruit. detrudit A corr. Nico. 447 procellae Flor. 31 Vat. 640
Urbin. Vat. 1136 Othob. Mar. for procellat which Wak. absurdly retains. 449
Officere Flor. 31 Camb. Mon. for Officeret. 452 supero Lach. for super. supera


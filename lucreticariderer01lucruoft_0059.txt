1 43

exitus ut classi felix faustusque daretur. 100
tantum religio potuit suadere malorum.
Tutemet a nobis iam quovis tempore vatum
terriloquis victus dictis desciscere quaeres.
quippe etenim quam multa tibi iam fingere possunt
somnia quae vitae rationes vertere possint 105
fortunasque tuas omnis turbare timore!
et merito; nam si certam finem esse viderent
aerumnarum homines, aliqua ratione valerent
religionibus atque minis obsistere vatum.
nunc ratio nulla est restandi, nulla facultas, 110
aeternas quoniam poenas in morte timendumst.
ignoratur enim quae sit natura animai,
nata sit an contra nascentibus insinuetur,
et simul intereat nobiscum morte dirempta
an tenebras Orci visat vastasque lacunas 115
an pecudes alias divinitus insinuet se,
Ennius ut noster cecinit qui primus amoeno
detulit ex Helicone perenni fronde coronam,
per gentls Italas hominum quae clara clueret-,3
etsi praeterea tamen esse Acherusia templa 120
Ennius aeternis exponit versibus edens,
quo neque permaneant animae neque corpora nostra,
sed quaedam simulacra modis pallentia miris;
unde sibi exortam semper florentis Homeri
commemorat speciem lacrimas effundere salsas 125
coepisse et rerum naturam expandere dictis.
quapropter bene cum superis de rebus habenda
nobis est ratio, solis lunaeque meatus
qua fiant ratione, et qua vi quaeque gerantur
in terris, tum cum primis ratione sagaci 130
unde anima atque animi constet natura videndum;
et quae res nobis, vigilantibus obvia, mentes

Nice. all Flor. Camb. all Vat. etc. 104 possunt Mar. Junt. for possum. As
A and the Italians have iam, B and Gott. me, I once thought the right
reading might be a me fingere possum: see Cambridge Journal of philology 1 p. 42
and Luer. 111 271. 111 timendumst Orelli eclog. in notes, Lach. for timen-
dum. 121 edens. eidem Lach. without cause. 122 permaneant. per-
manent Ang. Politian in marg. of Flor. 29, Ver. Ven. Ald. 1 sunt. etc. followed
by all before Lach. perveniant Mar. 126 Goepisse et B corr. Flor. 31 for


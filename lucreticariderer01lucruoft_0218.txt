T. LUCRETI CARI

DE RERUM NATURA

LIBER QUINTUS

Quis potis est dignum pollenti pectore carmen

condere pro rerum maiestate hisque repertis?

quisve valet verbis tantum qui fingere laudes

pro meritis eius possit qui talia nobis

pectore parta suo quaesitaque praemia liquit? 5
nemo, ut opinor, erit mortali corpore cretus.

nam si, ut ipsa petit maiestas cognita rerum,

dicendum est, deus ille fuit, deus, inclyte Memmi,

qui princeps vitae rationem invenit eam quae

nunc appellatur sapientia, quique per artem 10
fiuctibus e tantis vitam tantisque tenebris

in tam tranquillo et tam clara luce locavit.

confer enim divina aliorum antiqua reperta.

namque Ceres fertur fruges Liberque liquoris

vitigeni laticem mortalibus instituisseÍ¾ 15
cum tamen his posset sine rebus vita manere,

ut fama est aliquas etiam nunc vivere gentis.

at bene non poterat sine puro pectore vivi3

quo magis hic merito nobis deus esse videtur,

ex quo nunc etiam per magnas didita gentis 20
dulcia permulcent animos solacia vitae.

Herculis antistare autem si facta putabis,

longius a vera multo ratione ferere.

quid Nemeaeus enim nobis nunc magnus hiatus

2 maiestate hisque repertis Lamb. for maiestatis atque repertis: he proposes also
maiestate atque r. maiestatisque repertis Nico. and all before Lamb. 12 locavit


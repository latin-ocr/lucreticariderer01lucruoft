198 IV

prae macie3 rhadine verost iam mortua tussi.
at tumida et mammosa Ceres est ipsa ab Iaccho,

simula Silena ac Saturast, labeosa philema.
cetera de genere hoc longum est si dicere coner. 1170
sed tamen esto iam quantovis oris honore,
cui Veneris membris vis omnibus exoriatur:
nempe aliae quoque sunt3 nempe hac sine viximus ante3
nempe eadem facit, et scimus facere, omnia turpi,
et miseram taetris se suffit odoribus ipsa 1175
quam famulae longe fugitant furtimque cachinnant.
at lacrimans exclusus amator limina saepe
floribus et sertis operit postisque superbos
unguit amaracino et foribus miser oscula figit;
quem si, iam ammissum, venientem offenderit aura 1180
una modo, causas abeundi quaerat honestas,
et meditata diu cadat alte sumpta querella,
stultitiaque ibi se damnet, tribuisse quod illi
plus videat quam mortali concedere par est.
nec Veneres nostras hoc fallit; quo magis ipsae 1185
omnia summo opere hos vitae poscaenia celant
quos retinere volunt adstrictosque esse in amore,
nequiquam, quoniam tu animo tamen omnia possis
protrahere in lucem atque omnis inquirere risus
et, si bello animost et non odiosa, vicissim 1190
praetermittere et humanis concedere rebus.

Nec mulier semper ficto suspirat amore
quae conplexa viri corpus cum corpore iungit
et tenet adsuctis umectans oscula labris.
nam facit ex animo saepe et communia quaerens 1195
gaudia sollicitat spatium decurrere amoris.
nec ratione alia volucres armenta feraeque

1168 At tumida Bern. for At iamina: this Ι had myself seen many years ago on
comparing Ovid ars 11 661, where he is imitating Lucr. At Lamia Avano. Lach. At
aemma Lamb. vulg. 1174 turpi Nauger. for turpis. 1176 lonye Flor. 31 Camb.
for louyi. 1180 iam ammissum (admissum) Lamb. for iam missum. iam ammissa
Lach. ‘iam iussu Bem. iam immissum Mar. Ald. 1 Junt. venientem. veniens Ald. 1
Junt. Bentl. 1182 cadat Lamb. for cadet. 1183 Stultitia. Stultitiae Mar.
Ald. 1 Junt. Lach. 1188 possis Mar. Junt. for posses. 1189 inquirere
risus. in usus Pont. Junt. lusus Mar. Candidus at end of Junt. anquirere nisus
Lamb. Creeeh etc. 1191 et added by Mar. Lach. Praetermittet te Junt.


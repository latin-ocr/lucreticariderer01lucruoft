204

V

efficiunt clades! quid luxus desidiaeque?
haec igitur qui cuncta subegerit ex animoque
expulerit dictis, non armis, nonne decebit
hunc hominem numero divom dignarier esse?
cum bene praesertim multa ac divinitus ipsis
immortalibu' de divis dare dicta suerit
atque omnem rerum naturam pandere dictis.
Cuius ego ingressus vestigia dum rationes
persequor ac doceo dictis, quo quaeque creata
foedere sint, in eo quam sit durare necessum
nec validas valeant aevi rescindere leges,
quo genere in primis animi natura reperta est
nat-ivo primum consistere corpore creta
nec posse incolumis magnum durare per aevom,
sed simulacra solere in somnis fallere mentem,
cernere cum videamur eum quem vita reliquit,
quod superest, nunc huc rationis detulit ordo,
ut mihi mortali consistere corpore mundum
nativomque simul ratio reddunda sit esse ;
et quibus ille modis congressus materiai
fundarit terram caelum mare sidera solem
lunaique globum3 tum quae tellure animantes
extiterint, et quae nullo sint tempore natae3
quove modo genus humanum variante loquella
coeperit inter se vesci per nomina rerum3
et quibus ille modis divom metus insinuarit
pectora, terrarum qui in orbi sancta tuetur
fana lacus lucos aras simulacraque divom.
praeterea solis cursus lunaeque meatus
expediam qua vi flectat natura gubernans3
ne forte haec inter caelum terramque reamur
libera sponte sua cursus lustrare perennis
morigera ad fruges augendas atque animantis,
neve aliqua divom volvi ratione putemus.

50

55

60

70

75

80

nam bene qui didicere deos securum agere aevom,

notes; though Mon. has no trace of it. Junt. reads sunt. 51 numero divom.

divum numero Lactant. 53 Immortalibus Flor. 31 Mar, Inmortalibus B Camb.
Iam mortalibus A Nice. etc. de Lamb. for e. 61 incolumis Mar. Junt. for inco-

lumen A, vinculum est B, incolum& Gamb. 71 Quove. Quoque Nonius, contrary to


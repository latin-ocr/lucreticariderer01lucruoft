V 213

tanto quique magis victus fateare necessest

exitium quoque terrarum caelique futurum.

nam cum res tantis morbis tantisque periclis 345

temptarentur‚ ibi si tristior incubuisset

causa, darent late cladem magnasque ruinas.

nec ratione alia mortales esse videmur,

inter nos nisi quod morbis aegrescimus isdem

atque illi quos a vita natura removit. 350
Praeterea quaecumque manent aeterna necessust

aut, quia sunt solido cum corpore, respuere ictus

nec penetrare pati sibi quicquam quod queat artas

dissociare intus partis, ut materiai

corpora sunt quorum naturam ostendimus ante, 355

aut ideo durare aetatem posse per omnem,

plagarum quia sunt expertia, sicut inane est

quod manet intactum neque ab ictu fungitur hilum,

aut etiam quia nulla loci fit copia circum,

quo quasi res possint discedere dissoluique, 360

sicut summarum summa est aeterna neque extra

qui locus est quo dissiliant neque corpora sunt quae

possint incidere et valida dissolvere plaga.

at neque, uti docui, solido cum corpore mundi

naturast, quoniam admixtumst in rebus inane, 36 5

nec tamen est ut inane, neque autem corpora desunt,

ex infinito quae possint forte coorta

corruere hanc rerum violento turbine summam

aut aliam quamvis cladem inportare pericli,

nec porro natura loci spatiumque profundi 370

deficit, exspargi quo possint moenia mundi,

aut alia quavis possunt vi pulsa perire.

haut igitur leti praeclusa est ianua caelo

nec soli terraeque neque altis aequoris undis,

sed patet immani et vasto respectat hiatu. 375

quare etiam nativa necessumst confiteare

haec eadem; neque enim, mortali corpore quae sunt

Brix. Ver. Ven. Wak. 349 isdem Pius in notes, Lamb. for idem which Lach.

keeps: see 11 693. Lach. was the first to join inter nos with what follows 359fit
Lach. first for sit. 367 coorta Mar. Ald. 1 Junt. for coperta. 368 Cor-

ruere. Proruere Lamb. etc. 375 immani. immane Bruno l. 1. p. 10: he


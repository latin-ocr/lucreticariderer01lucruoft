V 243

nequid ob admissum foede dictumve superbe

poenarum grave sit solvendi tempus adultum? 122 5

summa etiam cum vis violenti per mare venti

induperatorem classis super aequora verrit

cum validis pariter legionibus atque elephantis,

non divom pacem votis adit ac prece quaesit

ventorum pavidus paces animasque secundas, 1230

nequiquam, quoniam violento turbine saepe

correptus nilo fertur minus ad vada leti?

usque adeo res humanas vis abdita quaedam

opterit et pulchros fascis saevasque secures

proculcare ac ludibrio sibi habere videtur. 12 3 5

denique sub pedibus tellus cum tota vacillat

concussaeque cadunt urbes dubiaeque minantur,

quid mirum si se temnunt mortalia saecla

atque potestatis magnas mirasque relinqunt

in rebus viris divum, quae cuncta gubernent? 1240
Quod superest, aes atque aurum ferrumque repertumst

et simul argenti pondus plumbique potestas,

ignis ubi ingentis silvas ardore cremarat

montibus in magnis, seu caeli fulmine misso,

sive quod inter se bellum silvestre gerentes 1245

hostibus intulerant ignem formidinis ergo,

sive quod inducti terrae bonitate volebant

pandere agros pinguis et pascua reddere rura,

sive feras interficere et ditescere praeda.

nam fovea atque igni prius est venarier ortum 1250

quam saepire plagis saltum canibusque ciere.

quidquid id est, quacumque e causa flammeus ardor

Ald. 1 Junt. first for Fulmini. Fulmine Nicc. Fulmine terribili Flor. 31. 1224
Nequid Lach. for Nequod: a necessary change, if it is joined with admissum.

1225 adultum Lach. for adauctum. adactum Pont. Mar. Ald. 1 Junt. Lamb.
etc. 1226 Summa F or. 31 Mar. Ald. 1 Junt. for Summe. 1229 adit ac
prece Flor. 31 Camb. Mar. for adita prece. 1230 enclosed by Lach. in [ ].

1237 dubiaeque. dubiaeve Bentl.: but see notes 2. 1241 superest aes atque
aurum Mar. Ald. 1 Junt. for superest aeque aurum. 1244 caeli fulmine misso
BA corr. Nice. all later mss. and eds.: caelo A p. m. alone. caeli is quite right: see
1 489. eaelo Lach. who says ‘neque dixit alibi Lucretius fulmen caeli, sed playam
caeli supra 1095’: but why his once using playa caeli, should prevent him from
twice using fulmen caeli, my mind cannot comprehend. 1252 Quidquid.
Quicquid AB; and so the lex Rubn'a 26 and the ancient and sole ms. of Livy nv

16—2


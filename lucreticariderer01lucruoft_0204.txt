188 IV

credier, ex usu quae sunt vitaque reperta.
illa quidem seorsum sunt omnia quae prius ipsa
nata dedere suae post notitiam utilitatis.
quo genere in primis sensus et membra videmusÍ¾ 855
quare etiam atque etiam procul est ut credere possis
utilitatis ob officium potuisse creari]
[Illud item non est mirandum, corporis ipsa
quod natura cibum quaerit cuiusque animantis.
quippe etenim fluere atque recedere corpora rebus 860
multa modis multis docui, sed plurima debent
ex animalibu'. quae quia sunt exercita motu,
multaque per sudorem ex alto pressa feruntur,
multa per os exhalantur, cum languida anhelant,
his igitur rebus rarescit corpus et onmis 865
subruitur natura3 dolor quam consequitur rem.
propterea capitur cibus ut suffulciat artus
et recreet vires interdatus atque patentem
per membra ac venas ut amorem opturet edendi.
umor item discedit in onmia quae loca cumque 870
poscunt umorem 3 glomerataque multa vaporis
corpora, quae stomacho praebent incendia nostro,
dissupat adveniens liquor ac restinguit ut ignem,
urere ne possit calor amplius aridus artus.
sic igitur tibi anhela sitis de corpore nostro 875
abluitur, sic expletur ieiuna cupido]
Nunc qui fiat uti passus proferre queamus,
cum volumus, varieque datum sit membra movere,
et quae res tantum hoc oneris protrudere nostri
corporis insuerit, dicam: tu percipe dicta. 880
dico animo nostro primum simulacra meandi
accidere atque animum pulsare, ut diximus ante.
inde voluntas fit3 neque enim facere incipit ullam
rem quisquam, quam mens providit quid velit ante.
id quod providet, illius rei constat imago. 885

862 quae quia Lach. for quia. et quia Vat. 3276 Brix. Pont. haec quia Wak.
his, quia Ald. 1 Junt. his quae Mar. iis, quae Lamb. 863 foll. : by a better
stopping I have made the passage quite clear z the apodosis of the sentence begins
with His iyz'tur. Lach. inverts 863 and 864. Oomp. 203. 877 fiat Gamb.
Brix. Pont. Mar. for flat. 878 varieque Ver. Ven. Mar. for vareque.

884 quisquam quam Brix. Mar. for quis quam. 885 Id quod. At, quod


86 II

ardorem in partis et lumine conserit arva;
in terras igitur quoque solis vergitur ardor.
transversosque volare per imbris fulmina cernis:
nunc hinc nunc illinc abrupti nubibus ignes
concursant3 cadit in terras vis flammea volgo. 215
Illud in his· quoque te rebus cognoscere avemus,
corpora cum deorsum rectum per inane feruntur
ponderibus propriis, se incerto tempore ferme
incertisque locis spatio depellere paulum,
tantum quod momen mutatum dicere possis. 220
quod nisi declinare solerent, omnia deorsum,
imbris uti guttae, caderent per inane profundum,
nec foret offensus natus nec plaga creata
principiis: ita nil umquam natura creasset.
Quod si forte aliquis credit graviora potesse 225
corpora, quo citius rectum per inane feruntur,
incidere ex supero levioribus atque ita plagas
gignere quae possint genitalis reddere motus
avius a vera longe ratione recedit.
nam per aquas quaecumque cadunt atque aera rarum, 230
haec pro ponderibus casus celerare necessest
propterea quia corpus aquae naturaque tenvis
aeris haut possunt aeque rem quamque morari,
sed citius cedunt gravioribus exsuperata3
at contra nulli de nulla parte neque ullo 235
tempore inane potest vacuum subsistere rei,
quin, sua quod natura petit, concedere pergat3
omnia quapropter debent per inane quietum
aeque ponderibus non aequis concita ferri.
haud igitur poterunt levioribus incidere umquam 240
ex supero graviora neque ictus gignere per se

or aetherio of older editors: caeli I had myself restored from Cic. Arat. 297
summo caeli cle vertice tranans. 214 abrupti. abruptis Macr. sat. Vl 1 27.
218 se added by Ed. ferme Flor. 31 Camb. Mar. for firme. 219 mss.
are quite right: see notes 2: loci spatiis decellere Lach. whom I before followed.
220 momen. ῃιίηἱήιιιηι two Vat. and old eds. before Junt. 226 feruntur.
serantur Vict. 227 playas B corr. and Lamb. for play. plaqis Nico. followed
by all before Lamb. 229 Avius Nicc. for Aulus. 233 Aeris haud Nice.
for Haeraut A, Haeraud B Gott. 234 exsuperata Mar. Junt. for exsuperate.
exsuperatae Nice. perhaps rightly. 240 poterunt Flor. 31 Camb. for potue—


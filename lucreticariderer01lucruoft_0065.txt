I 49

quandoquidem factis et moribus aemula magnis

amnibus inveniuntur, aperto corpore qui sunt.

tum porro varios rerum sentimus odores

nec tamen ad naris venientis cernimus umquam,

nec calidos aestus tuimur nec frigora quimus 300

usurpare oculis nec voces cernere suemus3

quae tamen omnia corporea constare necessest

natura, quoniam sensus inpellere possunt.

tangere enim et tangi, nisi corpus, nulla potest res.

denique fluctifrago suspensae in litore vestes 305

uvescunt, eaedem dispansae in sole serescunt.

at neque quo pacto persederit umor aquai

visumst nec rursum quo pacto fugerit aestIL

in parvas igitur partis dispergitur umor

quas oculi nulla possunt ratione videre. 310

quin etiam multis solis redeuntibus annis

anulus in digito subter tenuatur habendo,

stilicidi casus lapidem cavat, uncus aratri

ferreus occulte decrescit vomer in arvis,

strataque iam volgi pedibus detrita viarum 315

saxea conspicimus3 tum portas propter aena

signa manus dextras ostendunt adtenuari

saepe salutantum tactu praeterque meantum.

haec igitur minui, cum sint detrita, videmus.

sed quae corpora decedant in tempore quoque, 320

invida praeclusit speciem natura videndi.

postremo quaecumque dies naturaque rebus

paulatim tribuit, moderatim crescere cogens,

nulla potest oculorum acies contenta tueri;

nec porro quaecumque aevo macieque senescunt, 325

nec, mare quae inpendent, vesco sale saxa peresa

quid quoque amittant in tempore cernere possis.

corporibus caecis igitur natura gerit res.

Nec tamen undique corporea stipata tenentur
omnia natura3 namque est in rebus inane. 330
304 et. aut Gellius v 15: but all mss. and Seneca Tertull. Nonius have et.
313: Isidor. Orig. xx 14 1 ‘Vomer ..de quo Lucretius Uncus aratri Ferreus

occulto decrescit vomer in arvis Sumitque per detrimenta fulgorem' (not ‘nitorem ').

It is odd if-the last words are Isidore’s own: is a line of this kind lost, Sumitque
ipse suum per detrimenta nitorem? 321 speciem. spatium Laeh.: but see

Μ. 4


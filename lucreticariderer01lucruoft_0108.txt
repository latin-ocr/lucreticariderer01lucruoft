92

ΙΙ

atque ideo transire foramina quae nequit ignis
noster hic e lignis ortus taedaque creatus.
praeterea lumen per cornum transit, at imber
respuitur. quare? nisi luminis illa minora
corpora sunt quam de quibus est liquor almus aquarum.
et quamvis subito per colum vina videmus 391
perfluere3 at contra tardum cunctatur olivom,
aut quia nimirum maioribus· est elementis
aut magis hamatis inter se perque plicatis,
atque ideo fit uti non tam diducta repente 395
inter se possint primordia singula quaeque
singula per cuiusque foramina permanare.

Huc accedit uti mellis lactisque liquores
iucundo sensu linguae tractentur in ore;
at contra taetra absinthi natura ferique 400
centauri foedo pertorquent ora sapore3
ut facile agnoscas e levibus atque rutundis
esse ea quae sensus iucunde tangere possunt,
at contra quae amara atque aspera cumque videntur,
haec magis hamatis inter se nexa teneri 405
proptereaque solere vias rescindere nostris
sensibus introituque suo perrumpere corpus.

Omnia postremo bona sensibus et mala tactu
dissimili inter se pugnant perfecta figura3
ne tu forte putes serrae stridentis acerbum 410
horrorem constare elementis levibus aeque
ac musaea mele, per chordas organici quae
mobilibus digitis expergefacta figurant;
neu simili penetrare putes primordia forma
in nares hominum, cum taetra cadavera torrent, 415
et cum scena croco Cilici perfusa recens est
araque Panchaeos exhalat propter odoresg
neve bonos rerum simili constare colores
semine constituaS, oculos qui pascere possunt,
et qui conpungunt aciem lacrimareque cogunt 420

ortus. ortu Lach. : comp. VI 909 fit ortus, and 1141. 390 almus B corr. Brix.
Pont. amnis Mar. for alimus. 397 cuiusque. coli usque Bruno (Harburg 1872).
401 ‘oratio lenius decurret, si scribemus pertorqueat. sed potest ferri pertorquent’

Lach.

403 iucunde tanyere Nice. for incandet tacere. 413 Mobilibus Poli-

